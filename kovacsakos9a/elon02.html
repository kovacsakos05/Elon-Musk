<!DOCTYPE html>
<html lang="hu">
<head>
    <meta charset="UTF-8">
    <title>Elon Musk</title>
    <link rel="stylesheet" href="elon.css">
</head>
<body>
    <p>A pénzt a PayPal megalakításába fektette, mely pár év múlva az internet egyik meghatározó szolgáltatása lett. Az eBay 1,5 milliárd dollárért vásárolta fel a céget 2002 októberében.</p>
    <p>Ezután Musk 2002-ben megalapította a SpaceX céget, azzal a céllal, hogy forradalmasítsa az űrrepülést, megkönnyítse az űr elérését és lehetővé tegye az emberi társadalom multiplanetárissá válását. Célja az volt, hogy önerőből fejlesszen ki egy űrkapszulát, mely később akár embereket is szállíthat a Nemzetközi Űrállomásra. A kapszula fejlesztése közel tíz évig tartott, de végül sikerrel járt. A Dragon űrhajó sikeresen Föld körüli pályára állt, majd hozzákapcsolódott a Nemzetközi Űrállomáshoz 2012-ben. 2020-ban pedig már két űrhajóst szállított az űrállomásra.</p>
    <p>2013-ban a Hyperloop nevű tervével került a figyelem középpontjába, ugyanis kijelentette, hogy forradalmasítani tudná a szárazföldi tömegközlekedést. Későbbi tervei között szerepel egy Mars-utazás magántőkéből és egy hatékonyabb meghajtás megvalósítása az űrhajók számára.[20] A projekt részeként 2018. február 6-án kilövésre került a Falcon Heavy – hatvan tonnányi hasznos teher űrbe juttatására alkalmas – hordozórakéta-komplexumának kísérleti példánya. A rakéta Musk Space-X start up vállalkozásának része volt és az első általa szállított teher egy meggypiros Tesla Roadster volt. Elon Musk Tesla Roadstere száz kilométer magasság fölött kinyíló burkolat alól bukkant ki, a kocsi volánjánál a Starman elnevezésű bábu abba a szkafanderbe volt öltöztetve, amit 2020-ban már a SpaceX Crew Dragon űrhajójának utasai viseltek, amikor a Nemzetközi Űrállomásra repültek. A műszerfalon pedig a Galaxis útikalauz stopposoknakból ismert, a címszereplő könyv borítóján található „Don’t Panic!” („Ne ess pánikba!”) volt olvasható.</p>
    <p><a href="elon.html"><img src="vissza.JPG" alt="vissza" title="Vissza a tartalomhoz"></a></p>
</body>
</html>